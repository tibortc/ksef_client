# Weryfikacja faktury
09.04.2026

Faktura przesyłana do systemu KSeF podlega szeregowi kontroli technicznych i semantycznych. Weryfikacja obejmuje następujące kryteria:

## Weryfikacja XML  
Faktura musi spełniać łącznie następujące wymagania:

- musi być przygotowana jako poprawny dokument XML, zgodny z regułami XML 1.0,
- musi być kodowana w UTF-8 bez znaku BOM (3 pierwsze bajty 0xEF 0xBB 0xBF),
- musi być zgodna z zadeklarowanym schematem podanym przy otwarciu sesji,
- może zawierać prolog XML, przy czym jeżeli jest on obecny, nie może wskazywać kodowania innego niż UTF-8,
- nie może zawierać instrukcji przetwarzania XML (processing instructions),
- nie może zawierać niezalecanych znaków Unicode określonych w specyfikacji [XML W3C](https://www.w3.org/TR/xml/#charsets), tj. znaków z zakresów:  
  [#x7F-#x84], [#x86-#x9F], [#xFDD0-#xFDEF],   
  [#x1FFFE-#x1FFFF], [#x2FFFE-#x2FFFF], [#x3FFFE-#x3FFFF],  
  [#x4FFFE-#x4FFFF], [#x5FFFE-#x5FFFF], [#x6FFFE-#x6FFFF],  
  [#x7FFFE-#x7FFFF], [#x8FFFE-#x8FFFF], [#x9FFFE-#x9FFFF],  
  [#xAFFFE-#xAFFFF], [#xBFFFE-#xBFFFF], [#xCFFFE-#xCFFFF],  
  [#xDFFFE-#xDFFFF], [#xEFFFE-#xEFFFF], [#xFFFFE-#xFFFFF],  
  [#x10FFFE-#x10FFFF].

Niespełnienie któregokolwiek z powyższych wymagań spowoduje odrzucenie faktury.

## Unikalność faktury
- KSeF wykrywa duplikaty faktur globalnie, w oparciu o dane przechowywane w systemie. Kryterium identyfikacji duplikatu stanowi kombinacja:
  1. NIP sprzedawcy (`Podmiot1:NIP`)
  2. Rodzaj faktury (`RodzajFaktury`)
  3. Numer faktury (`P_2`)
- W przypadku duplikatu zwracany jest kod błędu 440 („Duplikat faktury”). 
- Unikalność faktury utrzymywana jest w KSeF przez okres 10 pełnych lat, liczonych od końca roku kalendarzowego, w którym faktura została wystawiona.
- Kryterium unikalności odnosi się zawsze do sprzedawcy (Podmiot1:NIP). W przypadku, gdy w imieniu tego samego podmiotu faktury wystawiają różne jednostki (np. oddziały, jednostki organizacyjne JST, inne uprawnione podmioty), muszą one uzgodnić zasady numeracji, aby uniknąć duplikatów.

## Walidacja dat
Data wystawienia faktury (`P_1`) nie może być późniejsza niż data przyjęcia dokumentu do systemu KSeF.

## Walidacja numeru NIP  
  - Sprawdzenie sumy kontrolnej NIP dla: `Podmiot1`, `Podmiot2`, `Podmiot3` oraz `PodmiotUpowazniony` (jeśli występuje).
  - Dotyczy tylko środowiska produkcyjnego.

## Walidacja numeru NIP w identyfikatorze wewnętrznym
  - Sprawdzenie sumy kontrolnej NIP w identyfikatorze wewnętrznym (`InternalId`) dla `Podmiot3` - o ile ten identyfikator występuje.
  - Dotyczy tylko środowiska produkcyjnego.

## Rozmiar pliku
- Maksymalny rozmiar faktury bez załączników: **1 MB \*** (1 000 000 bajtów).
- Maksymalny rozmiar faktury z załącznikami: **3 MB \*** (3 000 000 bajtów).

## Ograniczenia ilościowe
- Maksymalna liczba faktur w jednej sesji (zarówno interaktywnej, jak i wsadowej) wynosi 10 000 *.
- W ramach wysyłki wsadowej można przesłać maksymalnie 50 plików ZIP; rozmiar każdego pliku przed zaszyfrowaniem nie może przekroczyć 100 MB (100 000 000 bajtów), a łączny rozmiar paczki ZIP - 5 GB (5 000 000 000 bajtów).

## Poprawne szyfrowanie
- Faktura powinna być zaszyfrowana algorytmem AES-256-CBC (klucz symetryczny 256 bit, IV 128 bit, z dopełnieniem (padding) PKCS#7).
- Klucz symetryczny szyfrowany algorytmem RSAES-OAEP (SHA-256/MGF1).

## Zgodność metadanych faktury w sesji interaktywnej
- Obliczenie i weryfikacja skrótu faktury wraz z rozmiarem pliku.
- Obliczenie i weryfikacja skrótu zaszyfrowanej faktury wraz z rozmiarem pliku.

## Ograniczenia dotyczące załączników
- Wysyłka faktur z załącznikami jest dozwolona tylko w trybie wsadowym.  
**Wyjątek:** W przypadku przesyłania [korekty technicznej faktury offline](../offline/korekta-techniczna.md) dopuszczalne jest użycie sesji interaktywnej.
- Możliwość wysyłki faktur z załącznikami wymaga uprzedniego zgłoszenia tej opcji w usłudze `e-Urząd Skarbowy`.

## Wymagania dotyczące uprawnień
Wysłanie faktury do KSeF wymaga posiadania odpowiednich uprawnień do jej wystawienia w kontekście danego podmiotu.

\* **Uwaga:** Jeżeli w scenariuszach biznesowych organizacji dostępne [limity](../limity/limity.md) są niewystarczające, prosimy o kontakt z działem wsparcia KSeF w celu przeprowadzenia indywidualnej analizy i doboru odpowiedniego rozwiązania.
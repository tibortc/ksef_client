## Środowiska KSeF API 2.0 
16.03.2026

Poniżej zestawiono informacje o publicznych środowiskach.

| Skrót | Środowisko                       | Opis                                                                 | Dokumentacja API                         | Dopuszczalne formaty                         |
|-------|----------------------------------|-----------------------------------|----------------------------------|----------------------------------------------|
| **TEST**  | Testowe <br/> (Release Candidate)        | Środowisko do testowania integracji z KSeF API 2.0, zawiera wersje RC. | https://api-test.ksef.mf.gov.pl/docs/v2   | FA(2), FA(3), FA_PEF (3), FA_KOR_PEF (3)     |
| **DEMO**  | Przedprodukcyjne (Demo)    | Środowisko odpowiadające konfiguracji produkcyjnej, przeznaczone do końcowej walidacji integracji w warunkach zbliżonych do produkcji. | https://api-demo.ksef.mf.gov.pl/docs/v2   | FA(3), FA_PEF (3), FA_KOR_PEF (3)            |
| **PRD** | Produkcyjne                        | Środowisko do wystawiania i odbierania faktur o pełnej mocy prawnej, z gwarantowanym SLA i właściwymi danymi produkcyjnymi.                           | https://api.ksef.mf.gov.pl/docs/v2             | FA(3), FA_PEF (3), FA_KOR_PEF (3)            |



> <font color="red">Uwaga:</font> Środowiska testowe (TE/DEMO) służy wyłącznie do testowania integracji z API KSeF. Nie należy przesyłać do niego **faktur produkcyjnych** ani rzeczywistych danych podmiotów.

W środowisku testowym `TE` dopuszczalne jest uwierzytelnianie przy użyciu samopodpisanych certyfikatów (self-signed), co w praktyce oznacza, że wielu integratorów może [uwierzytelnić się](uwierzytelnianie.md#proces-uwierzytelniania) w kontekście tej samej firmy.
Z tego względu dane wprowadzone w środowisku `TE` nie są odizolowane i mogą być współdzielone między integratorami.
Do testów należy używać losowych identyfikatorów NIP, unikając jakichkolwiek danych rzeczywistych.

### Adresy URL zwracane przez API
W każdym przypadku, gdy API zwraca adres URL do pobrania lub wysyłki zasobu, jego host odpowiada środowisku, do którego zostało skierowane wywołanie (TEST, DEMO albo PRD).

### Prace serwisowe na środowiskach testowych
W związku z planowanym, systematycznym rozwojem Krajowego Systemu e-Faktur (KSeF 2.0), **od dnia 1 października 2025 r.** na środowiskach testowych Systemu mogą być prowadzone cykliczne prace serwisowe.

Prace te będą realizowane w godzinach od **16:00 do 18:00**. W tym czasie mogą wystąpić przejściowe utrudnienia w dostępie do środowisk testowych.

Po zakończeniu prac w [changelogu](api-changelog.md) publikowane będą **wyłącznie zmiany mające wpływ na integrację** np. zmiany zachowań API, modyfikacje kontraktów, schematów XSD, limitów itp. Zmiany niewpływające na API i niezauważalne z perspektywy integracji np. wewnętrzne poprawki jakości, wydajności, bezpieczeństwa **mogą nie być komunikowane** lub będą prezentowane zbiorczo.